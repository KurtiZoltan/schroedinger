A dolgozat kiinduló pontja a téglatest alakú dobozba zárt részecske. A doboz mérete $L_x$, $L_y$ és $L_z$. A dobozban homogén erőtér hat a részecskére, azaz $\boldsymbol{F} = \text{const}$. A potenciál így
\begin{equation}
	V(x, y, z) = -F_xx-F_yy-F_zz.
\end{equation}
A rendszer időfüggő Schrödinger-egyenlete
\begin{equation}
	i\hbar\frac{\partial \psi(x, y, z, t)}{\partial t} = -\frac{\hbar^2}{2m} \Laplace \psi(x, y, z, t) + V(x, y, z)\,\psi(x, y, z, t).
	\label{3dbox:3dscheq}
\end{equation}
Az egyenlet kezdőfeltétele egy kezdeti állapot $t_0$-ban, $\psi(x, y, z, t_0) = \psi_0(x, y, z)$, az egyenlet határfeltételei pedig a hullámfüggvény határokon való eltűnése, $0=\left.\psi\right|_{x=0}=\left.\psi\right|_{x=L_x}=\left.\psi\right|_{y=0}=\left.\psi\right|_{y=L_y}=\left.\psi\right|_{z=0}=\left.\psi\right|_{z=L_z}$. Mivel ez a potenciál lineáris $x$, $y$ és $z$-ben, a Schrödinger-egyenlet szeparálható a
\begin{equation}
	\psi_{klm}(x, y, z, t) = e^{-\frac{iE_{klm}}{\hbar}t}\psi^{(1)}_k(x)\psi^{(2)}_l(y)\psi^{(3)}_m(z)
	\label{3dox:3dansatz}
\end{equation}
próbafüggvénnyel. A $\psi^{(i)}_n$ függvényekre így az egydimenziós stacionárius Schrödinger-egyenlet vonatkozik. A $\psi^{(i)}$-re vonatkozó egyenlet 
\begin{equation}
	-\frac{\hbar^2}{2m}\frac{d^2\psi^{(i)}_k(x_i)}{dx_i^2} + F_ix_i\psi^{(i)}_k(x) = E^{(i)}_k\psi^{(i)}_k(x_i),
	\label{3dbox:1deq}
\end{equation}
a határfeltételek $\left.\psi^{(i)}_k\right|_{x_i=0}=\left.\psi^{(i)}_k\right|_{x_i=L_i}=0$. Az $E_{klm}$ energia a három egydimenziós stacionárius Schrödinger-egyenlet sajátértékeinek összege,
\begin{equation}
	E_{klm} = E^{(1)}_k+E^{(2)}_l+E^{(3)}_m.
\end{equation}
\Aeqref{3dbox:3dscheq} egyenlet általános megoldása \aeqref{3dox:3dansatz} próbafüggvények kezdőfeltételhez illesztett lineáris kombinációja,
\begin{equation}
	\psi(x,y,z,t) = \sum_{klm}C_{klm}\psi_{klm}(x,y,z,t).
	\label{3dbox:timeevolution}
\end{equation}
$C_{klm}$ együtthatók meghatározásához a szokásos helyreprezentáció beli skalárszorzást kell használni,
\begin{equation}
	C_{klm} = \frac{1}{N_{klm}}\int_0^{L_x}dx\int_0^{L_y}dy\int_0^{L_z}dz\,\psi_{klm}(x, y, z, t=0)^*\psi_0(x, y, z),
	\label{3dbox:ceq}
\end{equation}
\begin{equation}
	N_{klm} = \int_0^{L_x}dx\int_0^{L_y}dy\int_0^{L_z}dz\,|\psi_{klm}(x,y,z,t=0)|^2.
	\label{3dbox:3norm}
\end{equation}
\Aeqref{3dbox:ceq} egyenlet nem egyszerűsíthető tovább általános $\psi_0$ esetén, viszont \aeqref{3dbox:3norm} igen. Mivel $\psi_{klm}$ szorzat alakú, nem kell a tripla integrált elvégezni, elég csak három egyszeres integrál szorzatát kiszámítani.
\begin{equation}
	N_{klm} = N^{(1)}_kN^{(2)}_lN^{(3)}_m,
\end{equation}
ahol az egyes $N^{(i)}$ tagok az egy dimenziós sajátfüggvények normájaként vannak definiálva,
\begin{equation}
	N^{(i)}_k = \int_0^{L_i}dx_i\,\left|\psi^{(i)}_k(x_i)\right|^2.
\end{equation}
A továbbiakban az egydimenziós probléma részleteit vizsgáljuk.
