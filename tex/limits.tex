A két falú doboz Green-függvényéből megfelelő határesetekben előállítható más fizikai rendszerek Green-függvénye is. Például az $L\to\infty$ határeset visszaadja a felül nyitott doboz Green-függvényét, avagy a földön pattogó kvantum részecske ("quantum bouncer") Green-függvényét. Egy következő transzformáció határeseteként megkaphatjuk a falak nélküli végtelen lineáris potenciálban mozgó részecske Green-függvényét. Ehhez mind a helykoordinátát, mind az energiát meg kell változtatni: $x\to x^\prime=x+d$, $y\to y\prime=y+d$ és $E\to E^\prime=ˇE+Fd$, végül a $d\to\infty$ határesetet kell venni.